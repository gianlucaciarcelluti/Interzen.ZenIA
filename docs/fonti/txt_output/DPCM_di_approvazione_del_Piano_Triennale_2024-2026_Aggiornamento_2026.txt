--- Pagina 1 ---
Il Presidente del Consiglio dei Ministri
VISTO il decreto legislativo 7 marzo 2005, n. 82, recante "Codice dell'amministrazione digitale" e
successive modifiche ed integrazioni;
VISTO in particolare, l'articolo 14-bis, comma 2, lettera b), del decreto legislativo 7 marzo 2005, n.
82, recante "Codice dell'amministrazione digitale" e successive modifiche ed integrazioni ai sensi
del quale l'Agenzia per 1'Italia Digitale (AgID) svolge le funzioni di "programmazione e
coordinamento delle attività delle amministrazioni per l'uso delle tecnologie dell'informazione e
della comunicazione, mediante la redazione e la successiva verifica del/ 'attuazione del Piano
triennale per l'informatica nella pubblica amministrazione contenente la fissazione degli obiettivi
e l'individuazione dei principali interventi di sviluppo e gestione dei sistemi informativi delle
amministrazioni pubbliche, il predetto Piano è elaborato dall'AgID, anche sulla base dei dati e
delle informazioni acquisiti dai soggetti di cui all'articolo 2, comma 2, ed è approvato dal
Presidente del Consiglio dei ministri o dal Ministro delegato entro il 30 settembre di ogni
anno";
VISTO il decreto-legge 9 febbraio 2012, n. 5, convertito, con modificazioni, dalla legge 4 aprile
2012, n. 35, recante "Disposizioni urgenti in materia di semplificazione e sviluppo" e, in particolar
modo, l'articolo 47, concernente I’ “Agenda digitale italiana”;
VISTO il decreto-legge 22 giugno 2012, n. 83, recante "Misure urgenti per la crescita del Paese",
convertito, con modificazioni, dalla legge 7 agosto 2012, n. 134, e, in particolare, gli articoli 19, 21
e 22, riguardanti l'Agenzia per l'Italia Digitale;
VISTO il decreto-legge 18 ottobre 2012, n. 179, convertito, con modificazioni, dalla legge 17
dicembre 2012, n. 221, recante "Ulteriori misure urgenti per la crescita del Paese";
VISTO il decreto legislativo 26 agosto 2016, n. 179, recante "Modifiche ed integrazioni al Codice
dell'amministrazione digitale, di cui al decreto legislativo 7 marzo 2005, n. 82, ai sensi dell’articolo
1 della legge 7 agosto 2015, n. 124, in materia di riorganizzazione delle amministrazioni pubbliche";
VISTO lo Statuto dell'Agenzia per l'Italia Digitale, approvato con decreto del Presidente del
Consiglio dei Ministri dell'8 gennaio 2014;
VISTO il decreto-legge 24 giugno 2014, n. 90, convertito, con modificazioni, dalla legge 11 agosto
2014, n. 114, recante "Misure urgenti per la semplificazione e la trasparenza amministrativa e per
l'efficienza degli uffici giudiziari", e, in particolare, l'articolo 24-ter, concernente "Regole tecniche
per l'attuazione dell'Agenda digitale italiana";
VISTO il decreto del Presidente della Repubblica 31 ottobre 2022, con il quale il Sen. Alessio Butti

--- Pagina 2 ---
Il Presidente del Consiglio dei Ministri
è stato nominato Sottosegretario di Stato alla Presidenza del Consiglio dei Ministri;
VISTO il decreto del Presidente del Consiglio dei Ministri 25 novembre 2022, con il quale al predetto
Sottosegretario di Stato sono state assegnate le deleghe in materia di innovazione tecnologica e
transizione digitale e, in particolare, le funzioni attribuite al Presidente del Consiglio dei Ministri
relative all'Agenzia per l'Italia digitale;
VISTI i Piani triennali per l'informatica nella pubblica amministrazione 2017-2019, 2019-2021,
2020-2022, 2021-2023 e 2022-2024 approvati, rispettivamente, con decreti del Presidente del
Consiglio dei ministri del 31 maggio 2017, del 21 febbraio 2019, del 17 luglio 2020 e del 24
febbraio 2022 e del 22 dicembre 2022;
VISTO il Piano triennale per l'informatica nella pubblica amministrazione 2024-2026 approvato
con decreto del Presidente del Consiglio dei Ministri del 12 gennaio 2024;
VISTO l’Aggiornamento 2025 del Piano triennale per l'informatica nella pubblica amministrazione
2024-2026 approvato con decreto del Presidente del Consiglio dei Ministri del 3 dicembre 2024;
VISTO il decreto del Presidente del Consiglio dei Ministri 19 giugno 2019, con cui è stato istituito
il Dipartimento per la trasformazione digitale quale struttura generale della Presidenza del Consiglio
dei Ministri;
VISTO il Decreto del Presidente del Consiglio dei Ministri del 23 marzo 2023, a firma del
Sottosegretario per l'innovazione tecnologica e la digitalizzazione Sen. Alessio Butti, registrato dalla
Corte dei Conti in data 3 aprile 2023 al n. 945, con cui l'lng. Mario Nobile è stato nominato, per la
durata di un triennio, Direttore Generale dell'Agenzia per l'Italia Digitale;
VISTE le Direttive 10 giugno 2020, 30 giugno 2021, 30 marzo 2022, 19 settembre 2023 e 5 aprile
2024 con cui sono stati fissati gli obiettivi che l’Agenzia per l’Italia digitale doveva perseguire, in
via prioritaria, rispettivamente negli anni 2020, 2021, 2022, 2023 e 2024;
VISTO il decreto del Sottosegretario di Stato all’innovazione tecnologica e alla transizione digitale,
Senatore Alessio Butti, del 19 marzo 2025 di adozione della Direttiva di definizione degli obiettivi
dell’Agenzia per l’Italia Digitale per l’anno 2025;
VISTA la nota AgID n. prot. 14143 del 7 agosto 2025, acquisita al protocollo del Dipartimento in
pari data al n. 5073-A, con la quale il direttore dell'Agenzia per l'Italia Digitale ha trasmesso
l’Aggiornamento 2026 del Piano triennale per l'informatica nella pubblica amministrazione 2024-
2026, consolidato a seguito del confronto avviato all'inizio del mese di maggio 2025 con il
Dipartimento per la Trasformazione Digitale (DTD), l'Agenzia per la Cybersicurezza Nazionale

--- Pagina 3 ---
Il Presidente del Consiglio dei Ministri
(ACN), Associazione Nazionale Comuni Italiani (ANCI), la Commissione per l'Innovazione
tecnologica e la Digitalizzazione della Conferenza delle Regioni e delle Province autonome, il
Dipartimento della Funzione Pubblica (DFP), l’Istituto nazionale Assicurazione Infortuni sul Lavoro
(INAIL), l’Istituto Nazionale per la Previdenza Sociale (INPS), l’Istituto Poligrafico e Zecca dello
Stato (IPZS), l’Istituto Nazionale di Statistica (ISTAT), il Ministero dell'Economia e delle Finanze
(MEF), pagoPA, l’Unione Province d'Italia (UPI);
CONSIDERATA la necessità di garantire la realizzazione degli obiettivi dell'Agenda digitale
italiana in coerenza con l'Agenda digitale europea, assicurando, altresì, lo svolgimento dei compiti
necessari per l'adempimento degli obblighi internazionali assunti in materia di innovazione
tecnologica e digitale;
DECRETA
Art. 1 (Approvazione dell’Aggiornamento 2026 del Piano Triennale 2024-2026)
1. Ai sensi dell'articolo 14-bis, comma 2, lettera b) del decreto legislativo 7 marzo 2005, n. 82 è
approvato l’"Aggiornamento 2026 del Piano triennale per l'informatica nella pubblica
amministrazione 2024-2026", allegato al presente decreto di cui ne costituisce parte integrante.
2. L’Aggiornamento 2026 del Piano Triennale 2024-2026 di cui al comma 1 è pubblicato sui siti
istituzionali del Dipartimento per la Trasformazione Digitale e dell'Agenzia per l'Italia Digitale.
Dell'avvenuta approvazione è data notizia mediante pubblicazione di un comunicato nella Gazzetta
ufficiale della Repubblica italiana.
Il presente decreto è trasmesso ai competenti organi di controllo.
p. Il Presidente del Consiglio dei Ministri
Il Sottosegretario di Stato
Sen. Alessio Butti